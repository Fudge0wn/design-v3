---
Title: Kmom01
Description: Part 1
---

Kursmoment 1
==================

## Har du jobbat med ramverk eller andra CMS:er tidigare?

Jag har i tidgare dbwebb-kurser jobbat i några ramverk, och det är en liten ny utmaning varje gång. Det som man dock märker av med tiden är att många ramverk delar en viss uppbyggnad av hur filsystemet skulle kunna se ut. Mappar som themes, config eller content blir mer och mer bekanta, och man får en bättre känsla av hur ett nytt ramverk fungerar direkt från start.

## Det blev en del nya verktyg och tekniker i labbmiljön och för att jobba med portfolio-sidan, är du bekant med någon av dem sedan tidigare?

Nej, det är jag inte. Men direkt från start så känner jag att Git är ett väldigt starkt verktyg att ha i sitt bälte, för versionshantering och att hålla koll på processen av sin webbplats.

## Har du några förutfattade meningar, eller kanske etablerad övertygelse, inom design och användbarhet för webben?

Jag gillar när hemsidor följer och delar en viss "standard" med varandra. Alltså att logiken av menyerna påminner om varandra, och då gör det lättare att hitta och navigera på en ny hemsida. Det är kul att se när en hemsida får en ny spännande design, men det är viktigt att designen inte överkompliseras och går ut över funktionaliteten för användaren. En liten liknelse skulle kunna vara när microsoft uppdaterade från windows 7 till windows 8, där microsoft valde att göra stora designskillnader mellan deras OS. Windows 8 såg snyggt ut, men det förlorade funktionaliteten som användarna har varit bekanta med sen en lång tid tillbaka. Windows 10 blev istället det steget som hade varit lite mer lagom att gå över till i windows 8, där menyerna blev mer lika de man var van vid i windows 7, men ändå med en mer modern design.
Det är kul att webbdesign går framåt på webben, men jag tycker mig ofta se att vissa hemsidor har för bråttom med att göra för stora förändringar som användarna inte är bekväma med. Jag tycker det är intressant att reflektera över detta när hemsidor som man ofta besöker har ändrat sin design.

## Hur kändes det att göra din egna layout och styla den? Gick det bra?

Det var väldigt svårt att göra sin egna layout, speciellt när det gäller att förstå en del av koden i twig-filerna för att få vissa bilder och text att hamna rätt på hemsidan. Jag började med att modifiera dbwebb-temat med ny flash-bild m.m, för att ha som nån slags mall och utgångspunkt för hur jag kunde forma mitt egna tema. Mitt tema blev väldigt begränsat inför kmom01, men det ska bli kul att jobba på hemsidan under kursens gång.

## Vilken är din TIL för detta kmom?

SSH-nycklar på github tog ett litet tag för mig att lösa, men det gick tillslut!
