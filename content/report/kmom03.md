---
Title: Kmom03
Description: Part 3
Template: kmom
---

Kursmoment 3
==================

## Hur har det gått att jobba med CSS-Grid/Flexbox?

Jag valde att använda CSS-grid, vilket jag tycker har gått väldigt bra. CSS-grid verkar vara den nyare tekniken av de två, vilket tilltalade mig mer till att prova just den tekniken. Ny(are) teknik är ju alltid trevligt och spännande. I första ögonkastet så tyckte jag även att CSS-grid verkade betydligt lättare att komma igång med också. Jag tyckte att det var särskilt smidigt att med hjälp av grid-template-areas kunna "måla" ut mitt grid och min design - att med hjälp av tydliga start- och stopp-punkter i sitt grid kunna placera och visualisera elementen av sin hemsida. Det blev mycket enklare att skapa min vision av hemsidan med hjälp av detta, då det faktiskt kändes som att jag ritade upp designen i min kod, och gjorde uppbyggandet av hemsidan mer konkret och lättbegripligt.

## Har du jobbat med dessa tekniker sedan tidigare? Vad anser du om det?

Nej, det har jag inte. Jag tyckte att teknikerna var förvånansvärt lätta att komma in i, men det är mycket tack vare guiderna på dbwebb. Som jag skrev i tidigare fråga så hade CSS-grid ett väldigt smidigt sätt att faktiskt måla upp gridet i webbläsaren, och att med hjälp av grid-areas, placera ut sin design på ett smidigt sätt.

## Har du försökt dela upp din SASS-kod i olika moduler? Kanske har du skapat en ny modul som är din layout?

Ja, till detta kursmoment har jag delat upp min SASS-kod till viss del i moduler. Eftersom fokus i kursmomentet låg på report-sidorna, så har jag delat upp min kod för dessa i "report.scss" och "kmom.scss". Report.scss är layouten för samlingssidan för alla kursmomenten, och kmom.scss är layouten för varje enskild kursmomentsida.

## Valde du att göra om din sidas layout eller nöjde du dig med report sidan?

Jag nöjde mig med reportsidan för den här gången, men under kursmomentets arbetsgång så fick jag många ideér för hur jag hade kunnat utveckla min design med hjälp av de nya teknikerna som jag lärt mig.

## Vilken är din TIL för detta kmom?

Hur effektivt det kan vara att använda "wraps" runt element för att enklare styla dem.
